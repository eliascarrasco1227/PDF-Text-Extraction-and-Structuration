<?xml version="1.0" encoding="UTF-8"?>
<documento fuente="Gramatica-Normativa-Mam.pdf" paginas="20-21">
```xml
<?xml version="1.0" encoding="UTF-8"?>
<document>
  <metadatos>
    <titulo>Gramatica-Normativa-Mam.pdf</titulo>
    <paginas_procesadas>19-21</paginas_procesadas>
  </metadatos>
  <pagina num="19">
    <contenido>
      <titulo>Nuk'b'il Yol Mam</titulo>
      <linea>qyol kajb'el te jun aq'untl tu'n kymujb'et xim twitz qtanam ex</linea>
      <linea>twitz qkawb'il. Te b'ajsb'il xim, aju Nuk'b'il Qyol Mam, jun u'jb'il</linea>
      <linea>tib'aj t-xilen ex tq'inumal qyol, aqe junjuntl tumel tq'uma'njtz qyol</linea>
      <linea>toj junjuntl qtanam, t-xilen tlok' qyol tu'n junjun tnam, tze'n jun-</linea>
      <linea>jun klob'j ila'chaq ka'yin uk'sb'ilte, nb'ant kyu'n junjun q'in mikxi'</linea>
      <linea>chi ka'yin aj tkub' tchmet ex junx aq'untl nb'ant kyu'n. Toj u'jb'il</linea>
      <linea>lu, ma ximit tu'n tku'x tz'ib'it junjuntl t-xilen qyol ex ma chi kub'</linea>
      <linea>ka'yit ex xpich'it kyten toj b'a'n tumel. Qu'ntzun nq'o yolina tib'aj</linea>
      <linea>jun Nuk'b'il Qyol, tu'ntlaj tmujb'et tumel tu'n qtz'ib'in ex t-xilen</linea>
      <linea>tib'aj miltz'ub'il tib' qyol.</linea>
      <linea>Ilti'j tu'n tel qniky' ti'j qa aju aq'untl lu, mya' jun xim ma b'a'nt</linea>
      <linea>tib'aj kyaqil t-xilen qyol, qu'n jun u'jb'il Nuk'b'il Qyol nim tajb'en,</linea>
      <linea>qu'n qa ate' junjun xpich'b'il b'a'n tu'n tok tz'aqset, tu'n tq'inu-</linea>
      <linea>max maqa tu'n tjikyb'et, qu'n ilti'j tu'n qkane tib'aj qa nim t-xilen</linea>
      <linea>tq'ajq'ojil qyol, tlok' ex ttz'ib'injtz, qu'ntzun ilti'j tu'n t-xi' tzyet jun-</linea>
      <linea>juntl aq'untl tib'aj. Aju aq'untl lu, ma b'inchet tu'n tajb'en te jun</linea>
      <linea>aq'unb'il ex tu'n tajb'en te xpich'b'il kyu'n ajxnaq'tzal, ajtz'ib',</linea>
      <linea>ajtx'ixpul yol, ajmiltz'ul yol, ajxnaq'tzanjtz tib'aj xpich'b'il qyol, aj</linea>
      <linea>u'jil ex kyeqe xjal kajb'el tu'n kytz'ib'in toj qyol.</linea>
      <linea>Toj tb'i Qtanam Mam, chjonte kyeqe junjuntl qwinaqil tu'n</linea>
      <linea>onb'il ma tzaj kyq'o'n, aqe tzun lu: kyeqe k'loj xjal iqil twitz</linea>
      <linea>taq'un K'ulb'il Yol Mam: Juan Ordoñez Domingo, Tkab' wi'xin;</linea>
      <linea>Odilia Ramos Huinil, Ajtz'ib'; María García Maldonado, Ajlal</linea>
      <linea>Pwaq; Rafael Domingo Gabriel, Tnejil Onil; Porfirio Faustino</linea>
      <linea>Bartolón Roblero, Tkab' Onil ex tuk'il Armando Ramírez Chi-</linea>
      <linea>lel Toxin Onil. Chjonte tu'n aq'untl. Kye Aq'unal te K'ulb'il Yol</linea>
      <linea>Mam, chjonte tu'n onb'il ex tilil aq'untl.</linea>
    </contenido>
  </pagina>
  <pagina num="20">
    <contenido>
      <linea>Chitzun,</linea>
      <linea>Toj Ch'um, T-xe Chman, Twitz Tjunlajin Xjaw te Ab'q'i 75 655</linea>
      <linea>65</linea>
      <linea>Wi'xnaq'tzal Mario Roberto Aguilón Crisóstomo</linea>
      <linea>Wi'xin te K'ulb'il Yol Mam</linea>
      <linea>K'ulb'il Yol Twitz Paxil</linea>
    </contenido>
  </pagina>
  <pagina num="21">
    <contenido>
    </contenido>
  </pagina>
</document>
```
</documento>